72-75 CA-ro MAlon m: semorum. 31

 

destruit facillime , qui construxit, sic hominem eadem
optime, quae conglutinavit, natura dissolvit. Iam omnis
conglutinatio recens aegre, inveterata facile divellitur] Ita
fit, ut illud breve vitae reliquum nec avide appetendum
senibus nec sine causa deserendum sit3 vetatque Pythago· ⁷⁸
ras iniussu imperatoriS, id est dei, de praesidio et statione
vitae decedere. Solonis quidem sapientis est elogium,
quo se negat velle suam. mortem dolore amicorum et
lamentis vacare. Volt, crede, se esse carum suis; sed
haud scio an melius Ennius:
⁸ „Nemo me dacrumis decoret neque funera fletu
Faxit.“

Non censet lugendam esse mortem, quam immortalitan
consequatur.

Iam sensus moriendi aliquis esse potest, isque ad 74
exiguum tempuS, praesertim seni; post mortem quidem
sensus aut optandus aut nullus est. Sed hoc meditatum
ab adulescentia debet esse, mortem ut neglegamus, sine
qua meditatione tranquillo animo esse nemo potest.
Moriendum enim certe est, et incertum, an hoc ipso die.
Mortem igitur omnibus horis impendentem timens qui
poterit animo consistere? De qua non ita longa disputa· ⁷⁵
tione ‘opus esse videtur, cum recorder non L. Brutum,
qui in liberanda patria est interfectUS, non duos DeciOS,
qui ad voluntariam mortem cursum equorum incitaverunt,
non Μ. Atilium, qui ad supplicium est profectus, ut fldem
hosti datam conservaret, non duos ScipioneS, qui iter
Poenis vel corporibus suis obstruere voluerunt, non avum
tuum L.' Paulum, qui morte luit collegae in Cannensi -
ignominia temeritatem, non M. Marcellum, cuius interitum
ne crudelissimus quidem hostis honore sepulturae carere

