9-11 , ΟΑΤο MAIOR DE sensorum. . 5

sunt, Scipio et Laeli, arma senectutis artes exercitationes-
que virtutum, quae in omni aetate cultae, cum diu multum-
que vixeriS, mirificos efferunt fructUS‚ non solum quia
numquam deserunt ne extremo quidem tempore aetatis
—— quamquam id quidem maximum est ——, verum etiam
quia conscientia bene actae vitae multorumque bene facto-
rum recordatio iucundissima est.

Ego Q. Maximum, eum qui Tarentum recepit, senem ᾗ)
adulescens ita dilexi, ut aequalem3 erat enim in illo viro
comitate condita gravitas, nec senectus mores mutaverat.
Quamquam eum colere coepi non admodum grandem
nam, s'ed tamen iam aetate provectum. Anno enim post
consul primum fuerat, quam ego natus sum, cumque eo
quartum consule adulescentulus miles ad Capuam pro-
fectus sum quintoque anno post ad Tarentum. Quaestor
deinde quadriennio post factus sum, quem magistratum
gessi consulibus Tuditano et Cetheg0‚ cum quidem ille
admodum senex suasor legis Cinciae de donis et muneri-
bus fuit. Hic et bella gerebat ut adulescenS, cum plane
grandis esset, et Hannibalem iuveniliter exsultantem pa-
tientia sua molliebat; de quo praeclare familiaris noster
Ennius:

„Unus homo nobis cunctando restituit rem.

Noenum rumores ponebat ante salutem.

Ergo postque magisque viri nunc gloria claret.“
Tarentum vero qua vigilantia, quo consilio recepit! cum 11
quidem me audiente Salinatori, qui amisso oppido fugerat
in arcem, glorianti atque ita dicenti: ‚Mea opera, Q. Fabi,
Tarentum recepisti‘: ,Certe‘, inquit ridenS, ‚nam nisi tu
amisisseS, numquam recepissem‘. Nec vero in armis

Ciceros Cato maior de senectute. 2

